---
layout: post
title:  "رمز دوم پویا"
date:   2019-12-02 08:37:00
categories: [متفرقه]
description:  از اول دی ماه رمز دوم پویا برای انجام تراکنشهای اینترنتی اجباری می‌شه. در این مورد تجربه خودم رو به صورت خلاصه نوشتم.
tags: [بانک, رمز دوم, رمز دوم پویا]
---
حتماً می‌دونید که از اول دی **رمز دوم پویا** برای تراکنشهای اینترنتی اجباری می‌شه. من سه تا کارت از سه بانک مختلف دارم که روی هر سه رمز دوم پویا رو فعال کردم. در این رشتو چند تا نکته که به ذهنم رسید رو می‌گم:
* هر  بانکی داره برای خودش یه نرم افزار مجزا می‌ده. مثلاً بانک ملی نرم‌افزار **رمزبان** یا همون نرم‌افزار **60** رو ارائه کرده. بانک سامان نرم‌افزار **رمزینه** رو معرفی کرده. بانک گردشگری داخل نرم‌افزار همراه بانکش رمز دوم رو ارائه می‌کنه و ...  
به نظر می‌رسه همه اینها دارن از سیستم authentication گوگل استفاده می‌کنن. پس چرا نباید این امکان رو بگذارن که از خود اپلیکیشن authenticator یا اپ‌های مشابه استفاده کنیم و به جای اینکه به ازای هر بانک یه اپلیکیشن داشته باشیم یه اپ کار همه بانکها رو انجام بده. حتی می‌شه یه اپ طراحی کرد برای همه بانکها. 
* اپ رمزبان یا رمزینه نیازی به اینترنت ندارن ولی در بانک گردشگری برای گرفتن رمز دوم پویا باید به اینترنت هم دسترسی داشت. البته کاربران اندروید این امکان رو دارن که از طریق اسمس درخواست ورود بدن که علاوه بر ضعف امنیتی مشکل زمان رو هم داره و خودش کلی زمان رو هدر می‌ده. 
تازه شاید کسی اون لحظه روی گوشیش اینترنت یا آنتن نداشته باشه که عملاً پرداخت اینترنتی رو غیر ممکن می‌کنه
* فرض کنیم کسی گوشیش کلاً در دسترسش نباشه. اون شخص چه کار کنه؟ در سیستم‌های authentication امکان استفاده به صورت اپلیکیشن کامپیوتر، پلاگین روی مرورگرها، قفل سخت افزاری و ... هم فراهمه ولی در این مورد چی؟ هیچی.
* ما چرا رمز دوم پویا رو فعال می‌کنیم؟ برای امنیت بیشتر. بانک سامان وقتی رمز پویا رو فعال می‌کنید توضیح می‌ده که رمز دوم ثابت شما از کار نمی‌افته. باید برید شعبه و بگید اون رو از کار بندازن. خب اگر این طوره اصلاً چرا باید رمز دوم پویا رو فعال کنیم. در هر حال اگر کسی به رمز دوم ثابت ما دسترسی داشته باشه و اون رمز براش قابل استفاده باشه  چه فرقی نداره که ما رمز دوم پویا رو فعال کرده باشیم یا نه. کلاً با این روش از هدف این کار چشم‌پوشی شده.
* سوال آخر اینکه کسانی که گوشی هوشمند ندارند باید چه کنن؟
