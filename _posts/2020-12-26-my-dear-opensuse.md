---
layout: post
title:  "اوپن سوزه عزیز من!"
date:   2020-12-26 09:37:00
categories: [لینوکس]
description: در این مطلب در مورد توزیع اوپن سوزه کمی حرف می زنیم
tags: [ اوپن سوزه, لینوکس, opensuse ]
---
شاید قبلاً دو بار توزیع لینوکسی اوپن سوزه را نصب کرده بودم. ولی هر بار بدون استفاده آن را پاک کرده بودم. الان چند روزی است که دوباره اوپن سوزه را نصب کرده‌ام.

![](/images/opensuse.png)

هیچ‌وقت فکر نمی‌کردم بتوانم با zypper ارتباط خوبی برقرار کنم. ولی بعد از کار کردن با آن دیدم که zypper می‌تواند با dnf و yum رقابت کند. چون از نظر من dnf و yum از رقبای خود مثل apt و pacman راحت‌تر و قوی‌تر هستند.
opensuse یک توزیع مستقل لینوکس است که اصالت آلمانی دارد و تقریباً برای همه معماری‌های مختلف طراحی شده است. و دسکتاپهای مختلف هم روی آن نصب می‌شود. گر چه موقع نصب kde plasma و gnome به عنوان دو دسکتاپ اصلی برای نصب پیشنهاد می‌شوند. 
نصاب اوپن‌سوزه در حد نصاب اوبونتو راحت و روان نیست ولی از فاجعه آناکوندای فدورا بسیار بسیار بهتر است. در زمان نوشتن این مطلب (6 دی ماه 1399)  اوپن‌سوزه در رتبه 11 سایت [دیستروواچ](https://distrowatch.com/ "دیستروواچ") قرار دارد. 
اوپن سوزه به دو شکل منتشر می‌شود. leap و thumbleweed. نسخه leap که الان نسخه 15.2 آن در دسترس است، بنا را بر پایداری و نسخه thumbleweed بنا را بر به‌ روز بودن گذاشته است. از این نظر می‌توان آن را با آرچ مقایسه کرد. 

خلاصه کلام اینکه در این چند روزه به شدت از ترکیب اوپن‌سوزه + kde plasma لذت برده‌ام.



