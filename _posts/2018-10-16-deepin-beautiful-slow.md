---
layout: post
title:  "دیپین، زیبای آرام"
date:   2018-10-16 09:37:00
categories: لینوکس
description: این مطلب در مورد توزیع لینوکسی دیپین (deepin) است. این توزیع مبتنی بر دبیان است و یکی از زیباترین توزیع‌های لینوکس است. 
tags: [ دیپین, deepin, dde ]
---
این چند روز اخیر روی لپتاپم توزیع لینوکسی deepin رو نصب کرده بودم. محیط دسکتاپ دیپین اسمش dde هست. به جز خود دیپین بعضی توزیع‌های دیگه مثل آرچ‌لینوکس هم dde رو در مخازنشون قرار دادن. توزیع مانجارو هم یک نسخه داره که روش dde نصبه. البته این توزیع کامیونیتی‌بیس هست و جزء نسخه‌های رسمی نیست. دیپین تمام پکیجهای خودش رو از دبیان می‌گیره ولی مخازن جداگانه و مخصوص خودش رو داره. در واقع دیپین رو می‌شه فرزند دبیان به شمار آورد. 

![image](https://distrowatch.com/images/cgfjoewdlbc/deepin-small.png "دیپین زیبای آرام"){: .center-image}

#### تاریخچه
این توزیع در واقع یه توزیع چینیه. دیپین از سال 2004 به وجود اومد ولی از سال 2015 بود که به صورت عمومی به بنیاد لینوکس پیوست و الان نسخه 15.7 منتشر شده. 

#### ویژگیها
نصب دیپین از چیزی که فکر می‌کنید خیلی راحت‌تره. در واقع من ساده‌ترین اینستالر رو بین تمام توزیع‌های لینوکس در دیپین دیدم. بسیار راحت و زیبا. بر عکس بعضی نصب‌کننده‌هایی که حسابی اذیت می‌کنن مثل آناکوندای فدورا. 
وقتی که دیپین نصب می‌شه خیلی از نرم‌افزارها همراه با سیستم عامل نصب می‌شن. بیشتر این نرم‌افزارها رایگان و بعضی هم پولی هستن. مثل استپاتیفای. بعضی برنامه‌ها هم در دیپین به صورت پیش‌فرض نیست و نبودشون کمی عجیب به نظر می‌رسه. مثل LibreOffice. به جای LibreOffice برنامه WPS Office suite وجود داره. خب البته می‌دونیم که این برنامه با آفیس مایکروسافت سازگاری خوبی داره و اصلاً مشخصه طراحیش هم بر پایه آفیس مایکروسافت بوده. بعضی برنامه‌های دیپین هم مخصوص خودش هستن. مثلا ترمینال، استور، فایل منیجر، برنامه پخش موزیک و فیلم و ... 

#### طراحی
در یک کلام بگم که دیپین بسیار بسیار زیبا طراحی شده. محیط dde کاملاً چشم‌نواز و شیکه و یه چیزی بین ویندوز 10 و مک هست. نکته جالب در طراحیش اینه که گزینه تنظیمات به صورت یکپارچه در سمت راست قرار گرفته. 

#### ایرادها
ایرادهایی که من دیدم در دیپین یکی اینه که برنامه‌ها به شدت دیر آپدیت می‌شن. یعنی به عنوان مثال الان گوگل کروم نسخه 69.0.3497.100 هست. در حالیکه توی مخازن دیپین نسخه 68جدیدترین نسخه موجوده. یا مثلاً الان تلگرام دسکتاپ به روز شده در حالیکه نسخه‌ای که روی دیپین هست هنوز mtproto رو ساپورت نمی‌کنه. بس که قدیمیه. این مهمترین دلیلی بود که بعد از چند روز تصمیم گرفتم دیپین رو پاک کنم. 
ایراد دوم دیپین سرعت کم آپدیتش هست. تعداد میرورها در مقایسه با توزیع‌های معروف فوق‌العاده کمه. میرور اصلی که توی چینه و میرورهای دیگه در نقاط دیگه دنیا. ولی سرعتشون خیلی کمتر از توزیع‌های دیگه‌اس. الان اکثر توزیع‌های معروف توی ایران هم میرور دارن در حالیکه نزدیک‌ترین میرور به ما یه سروری در ترکیه بود. ضمن اینکه گزینه‌ای برای انتخاب سریع‌ترین سرور هم وجود نداره . 

#### مزیت‌ها
عیب او جمله بگفتی هنرش نیز بگو. اول اینکه بسیار زیباست. آیکون‌های بسیار زیبایی داره. سریعه. نصبش راحته. با درایورهای کارت گرافیک amd و nvidia سازگاری خوبی داره. 

در کل از نظر من برای یه مدت کوتاه خوبه ولی استفاده طولانی‌مدت؟ فکر نکنم. اگر خواستید امتحانش کنید از [اینجا](https://www.deepin.org/en/) دانلود می‌شه کرد. 

