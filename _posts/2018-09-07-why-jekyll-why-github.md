---
layout: post
title:  "چرا از اول؟ چرا جکیل؟ چرا گیت‌هاب؟"
date:   2018-09-07 13:37:00
categories: وبلاگ‌نویسی
tags: [جکیل, گیت‌هاب, jekyll, github ]
---

از سالها وبلاگ‌نویسی و مدیریت سایتهای مختلف و داشتن چندین سرور اختصاصی چرا آمده‌ام به سراغ جکیل؟ اصلاً جکیل چیست؟ فرض می‌کنم که شما نمی‌دانید جکیل چیست. پس یک توضیح کوتاه می‌دهم. 

برای داشتن یک وبلاگ می‌توانید از سرویسهای وبلاگ‌نویسی داخلی استفاده کنید که پیشنهادش را به دشمنم هم نمی‌دهم. سرویسهای وبلاگ‌نویسی خارجی مثل بلاگر و وردپرس و ... هم هستند که البته همه به تیغ فیلترینگ سر بریده شده‌اند. یا هم که باید یک هاست بخرید و شروع کنید به وبلاگ‌نویسی. اکثر افراد از وردپرس روی هاست شخصی استفاده می‌کنند که خب روش خوبی است. دستتان هم خیلی باز است که هر کاری بکنید. ولی شما در هر حال وابسته به افراد دیگری هستید که مدیریت هاستینگ را به عهده دارند. معلوم نیست که اطلاعات شما امنیت دارند یا نه؟ شاید بعد از مدتی وبسایت شما هک شد. شاید منابع سرور برای وبلاگتان کم آمد و یا شاید هزاران شاید دیگر. 
این وبلاگ از جکیل قدرت گرفته و روی گیت‌هاب مدیریت می‌شود. 


![image](/images/jekyll.png){: .center-image}

اگر برایتان سوال شده که مگر گیت‌هاب سرویس وبلاگ نویسی است؟ می‌گویم خیر. ولی امکان ساخت وبسایت را به شما می‌دهد. و البته به رایگان. مثلاً این وبلاگی که دارید می‌خوانید فقط برای من 4 هزار تومان هزینه داشته که آن هم به خاطر دامنه آن است. و گرنه گیت‌هاب یک ریال هم از شما نمی‌گیرد. تبلیغات ندارد. و امنیتش هم که مثال‌زدنی است. 

جکیل شبیه سرویسهای وبلاگ‌نویسی معمول نیست. در جکیل دیتابیسی وجود ندارد. یعنی چه؟ مگر امکان دارد؟ بله امکان دارد. جکیل از زبان markdown استفاده می‌کند و سکویی است برای انتشار مطالب و توسعه سایتهای استاتیک. اگر الان دارید به من می‌خندید که در سال 2018 مگر کسی از وبلاگهای استاتیک استفاده می‌کند؟ می‌گویم بله. من و خیلی‌های دیگر که دنبال دردسر نیستیم. نمی‌خواهیم هزینه کنیم و امنیت و سرعت برایمان اهمیت بیشتری دارد. 
در پستهای بعدی بیشتر در این باره خواهم نوشت. 
